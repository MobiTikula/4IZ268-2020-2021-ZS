<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Životopis │ David Procházka</title>
    <link rel="shortcut icon" href="favicon.ico" type="image/x-icon">
    <link rel="icon" href="favicon.ico" type="image/x-icon">
</head>

<body>
    <header>
        <h1>Životopis</h1>
        <nav>
            <ul>
                <li><a href="index.html">Domů</a></li>
                <li><a href="cheatsheet.html">Tahák</a></li>
                <li><a href="blog.html">Blog</a></li>
                <li><a href="resume.html">Životopis</a></li>
            </ul>
        </nav>
    </header>
    <hr>

    <main>
        <h2>Elon Musk</h2>
        <section>
            <h3>O vesmír a vědu se zajímal už od dětství</h3>
            <p>Elon Musk se narodil 28. června 1971 v Jihoafrické republice, matka pocházela z Kanady, otec byl Jihoafričan. Už od dětství byl jiný než ostatní děti, díky čemuž se ve škole <strong>stal oblíbeným terčem šikany.</strong></p>
            <p>Když mu bylo deset let, rodiče se rozvedli a Elon s mladším bratrem zůstali s násilnickým otcem. Období dospívání tak trávil <a href="#">ponořený do vědy</a> a světa počítačů. Poprvé na sebe upozornil návrhem počítačové hry, za který
                dostal od počítačového magazínu i finanční odměnu. V sedmnácti letech odešel úplně bez peněz do Kanady, kde se živil vším možným. Dokážete si <strong>představit, že se dnes slavný miliardář živil uklízením v kotelně</strong>?</p>
            <figure>
                <img src="https://www.elektrina.cz/data/images/article/674-wikimedia-nasa-public-domain-Elon_Musk_at_the_SpaceX_CRS-8_post-launch_press_conference_(25711174644)_(cropped).jpg" width="400px" alt="Elon Musk děkuje zaměstnancům SpaceX">
                <figcaption>Elon Musk děkuje zaměstnancům SpaceX.</figcaption>
            </figure>
            <p>Později začal studovat na univerzitě, nejprve obchod a později také fyziku. Společně se svým bratrem založili softwarovou společnost Zip2, kterou v roce 1999 prodali s obrovským ziskem. Ještě tentýž rok pak spoluzakládal společnost
                X.com, předchůdce dnešního PayPalu, jejíž pozdější prodej přinesl na Muskovo konto další tučnou sumu.</p>
        </section>
        <section>
            <h3>Musk založil SpaceX, aby zlevnil lety do vesmíru</h3>
            <p>Peníze z předchozího podnikání Elon Musk použil na založení <a href="#">společnosti SpaceX</a> v roce 2002. Cílem firmy je snaha o snižování nákladů na vesmírné cestování. <strong>Elon Musk už sní o kolonizaci <a
                        href="#">Marsu</a></strong>.</p>
            <figure>
                <img src="https://www.elektrina.cz/data/images/article/674-wiki-nasa-public-domainn-Post-flight_Dragon_capsule.jpg" width="400px" alt="Elon Musk na tiskové konferenci SpaceX">
                <figcaption>Elon Musk na tiskové konferenci SpaceX.</figcaption>
            </figure>
            <p>Z dílny SpaceX pochází raketové nosiče Falcon 1 a 9, nosná raketa <a href="#">Falcon Heavy</a> i kosmická loď Dragon, na jejíž druhé generaci se stále pracuje a v roce 2019 by měla odstartovat i s posádkou.</p>
            <p><a href="#">SpaceX, která často spolupracuje s NASA</a>, posbírala již mnoho úspěchů a řadu prvenství (např. první soukromá firma, která úspěšně vyslala kosmickou loď k Mezinárodní vesmírné stanici). Ačkoli <strong>se Muskově
                    vesmírnému projektu nevyhýbají ani různá selhání, <a href="#">výbuchy</a> a technické kolapsy zařízení</strong>, společnost se stále snaží zvyšovat počet startů a snižovat náklady díky opakovanému používání některých částí a
                technických komponentů svých raket.</p>
        </section>
        <section>
            <h3>Hyperloop: Na začátku sci-fi, brzy běžná realita</h3>
            <p><a href="#">Elon Musk</a> se netají tím, že nechce vědecký a technologický rozvoj zbytečně blokovat patenty. S ostatními se klidně podělí o své myšlenky i technologie. Podobně to bylo s <a href="#">nápadem na hyperloop</a>,
                vysokorychlostní transportní systém.</p>
            <figure>
                <img src="https://www.elektrina.cz/data/images/article/674-boring-company-press-Model+X+in+Hawthorne+Tunnel.jpg" width="400px" alt="Tesla v tunelu vykopaném Boring Company">
                <figcaption>Tesla v tunelu vykopaném Boring Company.</figcaption>
            </figure>
            <p>Přepravní kapsle by se potrubím mohla teoreticky prohánět rychlostí až 1300 km/h. Elon Musk představil tuto myšlenku světu, ale sám se vývoji zařízení původně věnovat nechtěl. Po pár letech ale změnil názor a začal s budováním
                vlastního hyperloopu.</p>
        </section>
        <section>
            <h3>Co vyrábí Tesla? Nejen elektroauta, ale i baterie a solární tašky</h3>
            <p>Přestože dnes se zdá, že <a href="#">automobilka Tesla</a> by bez Elona Muska nemohla existovat, excentrický podnikatel se do jejího čela dostal až v roce 2008. Dokonce ji ani nezakládal.</p>
            <p>Nápad na výrobu elektrických vozů dostali dva kamarádi a inženýři <strong>Marc Tarpening a Martin Eberhard. Teslu založili v roce 2003</strong> a rok později navštívili Muska v jeho kanceláři ve SpaceX, aby ho požádali o investování do
                jejich projektu. Musk souhlasil a výměnou za poskytnutí finanční injekce se stal ředitelem správní rady automobilky.</p>
            <p>Začátky Tesly nebyly vůbec lehké. Jako první vyjel na silnice v roce 2008 <a href="#">elektrický sporťák Tesla Roadster</a>. Světem zrovna otřásala ekonomická krize, takže luxusní auta zrovna nefrčela, a po pár měsících sháněl Musk
                peníze, aby odvrátil bankrot firmy. Dnes Tesla vyrábí 7000 elektrických vozů týdně (<a href="#">Modely S</a>, <a href="#">X</a> a 3) a její <a href="#">elektromobily</a> zná celý svět.</p>
            <figure>
                <img src="https://www.elektrina.cz/data/images/article/674-tesla-press%20(1).jpg" width="400px" alt="Elektromobily Tesla">
                <figcaption>Elektromobily Tesla.</figcaption>
            </figure>
            <p>Již nějakou dobu se však automobilka potýká s nejrůznějšími obtížemi a <strong>Elon Musk v roli výkonného a organizačního ředitele společnosti prý bez prášků na spaní vůbec nespí</strong>. Kupí se problémy s akcionáři, samovolnými
                požáry aut a vlna kritiky se snesla také na do očí bijící nedokonalosti v dílenském zpracování vozů.</p>
            <p>Každou chvíli se mluví o tom, že automobilka opět stojí před krachem, čemuž nepomáhá ani samotný Musk svými kontroverzními výstupy v médiích a na sociálních sítích. Kromě elektrických bouráků Tesla vyrábí také baterie pro domácnost
                nebo <a href="#">solární střešní tašky</a>.</p>
        </section>
    </main>

    <hr>
    <footer>
        <p>Autor: <a href="mailto:davidp852@gmail.com?subject=Dotaz">David Procházka</a></p>
    </footer>
</body>

</html>