<!DOCTYPE html>
<html lang="cz">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ian Anderson Resume</title>
</head>
<body>
    <header>
        <nav>
            <a href="index.html">Home</a> |
            <a href="cheatsheet.html" target="_blank">Cheatsheet</a> |
            <a href="blog.html" target="_blank">Blog</a> |
            <a href="resume.html" target="_blank">Resume</a>
        </nav> <hr>
        
        <h1>Ian Anderson - Životopis <br> <small>zpěvák, kytarista, flétnista</small><br> <small>73 let, narozen: <time datetime="1947-08-10 00:00">10. 8. 1947</time> Dunfermline, Skotsko  </small></h1>
        <img src="img/ian-anderson.jpg" alt="Ian Anderson's face">

        <p>Ian Anderson, celým jménem Ian Scott Anderson je britský hudebník (zpěvák, flétnista, kytarista) a skladatel, vůdčí osobnost světově proslulé rockové skupiny Jethro Tull.</p>

        <h2>Hudební tvorba</h2>
        <p>Hudba Iana Andersona a jeho skupiny byla od počátku inspirována starou britskou lidovou hudbou, blues a rockem. Originální zvuk a melodicko-harmonické principy, kombinující hard-rock s charakteristickými postupy renesanční lidové hudby a tradicí potulných pěvců a bardů té doby činí hudební výraz kapely i autorových sólových projektů zcela nezaměnitelnými. Kromě úctyhodně dlouhé řady alb vydaných se skupinou, z nichž některá si dobyla nadšeného přijetí a zůstávají už několik desetiletí velmi populárními (například „Aqualung“, „Thick as a Brick“, „Heavy Horses“), nahrál Ian Anderson též několik sólových projektů.</p>

        <h2>Hra na flétnu</h2>
        <p>Jako flétnista je Anderson samouk a jeho styl hraní je velmi expresivní, používá hodně jazyka, drsnou výslovnost tónů a příležitostně i různé efektní bzučení. Kromě příčné flétny hraje také na pestrou škálu píšťal a bambusových fléten.</p>
        
        <h2>Texty</h2>
        <p>Andersonovy písňové texty jsou psány v duchu tradice folkových písničkářů, ačkoliv některé mají i podobu dlouhých, složitých básní (Thick as a Brick, A Passion Play). Často v nich kritizuje absurdní pravidla západní společnosti a organizovaného náboženství (Aqualung), jinde je zase inspirován přírodou a mytologií (Songs from the Wood).</p>

        <h2>Život</h2>
        <p>První část svého dětství prožil Anderson v Edinburghu, v roce 1959 se pak jeho rodina přestěhovala do Blackpoolu, kde studoval gymnázium a později výtvarné umění na Blackpool College of Art. V roce 1963 založil s několika spolužáky soulovou a bluesovou skupinu The Blades, v níž hrál na kytaru a harmoniku: z této kapely se nakonec po několika personálních změnách a změnách názvu stali Jethro Tull.</p>
        <p>V průběhu své kariéry Anderson často měnil svou image a jevištní kostým: někdy se zjevoval na pódiu v podobě středověkého minstrela, jindy jako v kůži oděný dlouhovlasý rocker, bohatý skotský sedlák, pirát či astronaut.</p>
        <p>Kromě hudební činnosti je i úspěšným podnikatelem, vlastní několik lososích farem.</p>
        <p>V letech 1970–1974 byla jeho ženou fotografka Jennie Franks, roku 1976 si vzal Shonu Learoyd, s níž má syna Jamese a dceru Gael.</p>
    </header>
    
    <footer>
        <hr>
        <p>Životopis z webu: <a href="https://zivotopis.osobnosti.cz/ian-anderson.php" target="_blank">Osobnosti.cz</a></p>
    </footer>
</body>
</html>