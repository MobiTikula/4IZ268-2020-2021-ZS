<!DOCTYPE html>
<html lang="cs">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Resume</title>
</head>

<body>
    <header>
        <nav>
            <a href="index.html">Home</a>
            <a href="cheatsheet.html">Cheathesheet</a>
            <a href="resume.html">Resume</a>
            <a href="blog.html">Blog</a>
        </nav>

    </header>
    <main>
        <div>
            <h1>Dwayne Johnson</h1>
            <img alt="Dwayne Johnson" src="Dwayne_Johnson.jpg" height="150">
            <ul>
                <li>Rodné jméno: Dwayne Douglas Johnson</li>
                <li>Věk: 48</li>
                <li>Narození: 2.5. 1972, Hayward, Kalifornie, USA</li>
            </ul>
        </div>
        <article>
            <h2>Životopis</h2>
            <p>Dwayne Johnson, kterého jeho fanoušci znají také pod přezdívkou “The Rock”, je americký herec a
                profesionální wrestler. Narodil se 2.5.1972 v Haywardu v Kalifornii. Jeho matka je Ata Johnson a otec je
                úspěšný profesionální wrestler Rocky Johnson (24.8.1944), takže Dwayne jde v jeho šlépějích. Dědeček z
                matčiny strany, Peter Fanene Anderson, byl také špičkovým wrestlerem, známým jako Peter Maivia. Dokonce
                i babička ze strany matky byla wrestlerka. Aby toho nebylo málo, tak někteří bratranci, jako např.
                Savelina Fanene, Rodney, Solofa, Matt a Eddie jsou taktéž zápasníky WWE.</p>
            <p>Johnson žil v mládí nějaký čas na Novém Zélandu společně s rodinou jeho matky. Navštěvoval tu základní
                školu Richmond Road. Po návratu do USA strávil 10 let na prestižní President William McKinley High
                School v Honolulu na Havaji. Poté se rodina kvůli práci přestěhovala do Bethlehem v Pensylvánii a
                Johnson nastoupil na Freedom High School, kde se stal členem týmu amerického fotbalu a členem
                wrestlingového týmu. Protože byl velice nadějný hráč amerického fotbalu, přestoupil na University of
                Miami, kde získal stoprocentní stipendium a hrál za Miami Hurricanes. V roce 1991 utrpěl zranění a v
                týmu jej nahradila budoucí hvězda NFL Warren Sapp. Studium ukončil v roce 1995 bakalářským titulem v
                oblasti kriminologie a fyziologie.</p>

        </article>
        <article>
            <h2>Filmová kariéra</h2>
            <p>Psal se rok 2001 a miláček fanoušků wrestlingu, Dwayne Johnson, se přesouvá do Hollywoodu, kde zahajuje
                svoji hereckou kariéru, aby ho během krátké doby znal celý filmový svět.
            </p>
            <p>Již v roce 2000 se objevoval v televizi, v nejrůznějších dokumentech, např. Gladiátoři 2000 nebo v
                seriálu Dag.</p>
            <p>První filmová role přišla v kriminálním thrilleru Přesný zásah (rež. Lionel C. Martin, 2001). Ve stejném
                roce se objevuje v dobrodružném fantasy Mumie se vrací (rež. Stephen Sommers), kde stvárnil vůdce
                válečníků, krále Škorpiona, který zaprodal svoji duši bohu Anubia, výměnou za záchranu života. Hned
                následující rok, se objevuje opět v roli krále Škorpiona, tentokráte ve stejnojmenném fantasy snímku
                Král Škorpion (rež. Chuck Russell, 2002). V roce 2003 si ve filmu Vítejte v džungli (rež. Peter Berg)
                zahrál drsňáka Becka, který je ochoten použít jakékoliv prostředky k tomu, aby získal, co jeho klient
                chce.</p>
            <p>Po předchozích úspěšných filmech si The Rock v roce 2004, do své filmografie připisuje akční krimi
                Kráčející skála (rež. Kevin Bray). Zde si zahrál bývalého člena zvláštních jednotek americké armády
                Chrise Vaughna, který se vrátí do rodného města, které se za dobu jeho nepřítomnosti změnilo k
                nepoznání. V ulicích vládne násilí a drogy a Chris je jediný, kdo to může změnit.</p>
            <p>Roku 2005 se pak na plátnech kin objevil po boku Johna Travolty a Umy Thurman v krimi komedii Buď v klidu
                (rež. F. Gary Gray). Následující snímek, ve kterém si Johnson zahrál, dlouho očekávali hlavně příznivci
                počítačových her. Světlo světa spatřil akční horor Doom (rež. Andrezej Bartkowiak), natočený na motivy
                legendární počítačové hry Doom. Film se natáčel také na Barrandově a je to první film, ve kterém hrál
                Johnson záporáka. V další drsňácké roli, jej můžeme vidět v kriminálním dramatu Gang v útoku (rež. Phil
                Joanou, 2006), který je natočen podle skutečného příběhu o skupině mladistvých delikventů, kteří dostali
                druhou šanci a také ve sci-fi Apokalypsa (rež. Richard Kelly, 2006). Druhý jmenovaný se nesetkal s
                pozitivním ohlasem.</p>
            <p>Následující rok si zahrál v dalším, ne moc úspěšném snímku Policajti z Rena (rež. Robert Ben Garant). V
                další roli, se ocitá v kůži Joe Kingmana, který je ten nejtvrdší hráč amerického fotbalu, jakého si
                umíte představit, ve sportovním filmu s názvem Plán hry (rež. Andy Fickman). V roce 2008 se objevil v
                jediném filmu, akční komedii Dostaňte agenta Smarta (rež. Peter Segal) v roli superhvězdného Agenta 23.
            </p>
            <p>Aby Johnson dokázal, že ve filmu dokáže využit nejen svoje svaly, ale také svůj hlas, vrhl se v roce 2009
                na svoji první dabingovou roli. Namluvil postavu kapitána Charlese “Chucka” Bakera v animovaném fantasy
                Planeta 51, ve kterém přistane s vesmírnou lodí spousty světelných let od domova. Ve filmu Útěk na Horu
                čarodějnic (rež. Andy Fickman) si pak zahrál taxikáře Jacka Bruna, do jehož taxíku nastoupili dva
                teenageři mířící na Horu čarodějnic a Bruno se tu ocitne v epicentru divokého dobrodružství a smrtelně
                nebezpečného závodu o čas. Následujícího roku 2010 je The Rock obsazen do celkem pěti filmů, žádný z
                nich se však nestal extra hitem. Z akčních jmenujme např. drama Faster (rež. George Tillman Jr.), na
                který se musel fyzicky velmi připravovat, či Benga v záloze (rež. Adama McKay). Mimo to, v rodinné
                komedii Víla Zuběnka (rež. Michael Lembeck), zjištuje, že chovat se špatně ke svému okolí se rozhodně
                nevyplácí. Jako drsný hokejista musí za trest jeden týden plnit povinnosti tajemné Víly Zuběnky.</p>
            <p>Perfektně svalově vybavený Dwayne Johnson, přibírá v roce 2011 dalších 15 kg svalové hmoty, aby mohl co
                nejpřesvědčivěji ztvárnit postavu agenta Hobbse v pátém pokračování Rychle a zběsile (rež. Justin Lin).
                Poprvé se tu objeví po boku starých známých, Vin Diesela, Jordana Brewstera a Paul Walkera. V roce 2012
                si připisuje na své konto další film, Cesta na tajuplný ostrov 2 (rež. Brad Peyton), který je místem,
                kde jsou zvláštní formy života, hory ze zlata, nebezpečné sopky a spoustu dalších pozoruhodných
                tajemství.</p>
            <p>V roce 2013 je na světě akčňárna Rychle a zběsile 6 (rež. Justin Lin) a Johnson se tak definitivně stává
                součástí této úspěšné filmové série. Kromě již zmíněného filmu hraje roku 2013 v dramatickém krimi
                Práskač (rež. Ric Roman Waugh) a žánrově stejně zaměřeném snímku Pot a krev (rež. Michael Bay), kde
                ztvárňuje postavu Paula, čerstvě propuštěného recidivistu, z něhož se stal ve vězení velmi věřící
                člověk. Dále si zahrál po boku Bruce Willise v sci-fi G.I. Joe 2: Odveta (rež. Jon M. Chu), ve kterém se
                modrá planeta ocitá na pokraji zkázy. Posledním akčním filmem, ve kterém se toho roku objevil je Empire
                State (rež. Dito Montiel), který je natočen podle zkutečné události, kdy se dvojici amatérů podařilo bez
                jakéhokoliv plánu ukořistit největší lup v amerických dějinách.</p>
            <p>Nepřemožitelný The Rock se v roce 2014 stává mytickým Herculem. Film Hercules (rež. Brett Ratner) dal
                klasickému mytologickému příběhu o Herkulovi úplně nový rozměr. Začíná totiž v momentě, kdy Herkules
                splnil pověstných dvanáct úkolů, aby se vykoupil ze svých minulých hříchů. Přípravy na roli doprovázel
                22. týdenní dietní plán, na kterém pracovalo několik výživových poradců. Režisér Brad Peyton, se kterým
                Johnson spolupracoval již na filmu Cesta na tajuplný ostrov 2, jej v roce 2015 obsadil do
                katastrofického snímku San Andreas. V San Andreas se po boku své bývalé ženy vydává na dramatickou cestu
                do San Francisca, aby tu zachránil svoji jedinou dceru. Ve stejném roce je fanouškům naservírováno již
                sedmé pokračovaní Rychle a zběsile (rež. James Wan). V době natáčení sedmičky, v roce 2013, zemřel při
                autonehodě jeden z hlavních představitelů, Paul Walker, kterému je také film věnován.</p>
            <p>V roce 2016 se opět vrhá do světa dabingu, tentokráte v animovaném dobrodružství Odvážná Vaiana: Legenda
                o konci světa (rež. Ron Clements, John Musker), které vykouzlilo Walt Disney Animation Studios. Johnson
                zde namluvil postavu, kdysi mocného poloboha Mauiho. Ve stejném roce ztvárnil postavu Boba Stoneho v
                akční komedii Centrální inteligence (rež. Rawson Marshall Thurber). Stone byl na střední škole terčem
                brutální šikany, nyní je z něj ale tvrďák, který působí jako elitní agent CIA a pracuje na největších
                případech.</p>
            <p>Roku 2017 se fanoušci dočkali dalšího, již osmého pokračování filmu Rychle a zběsile (rež. F. Gary Gray).
                Johnson si také zahrál hlavní roli Mitche Buchannana ve filmu Pobřežní hlídka (rež. Seth Gordon), který
                je natočen na motivy úspěšného, stejnojmenného seriálu z přelomu 80-90 let. V seriálu ztvárnil roli
                Mitche herec David Hasselhoff. Dalším snímkem roku 2017 je Jumanji: Vítejte v džungli! (rež. Jake
                Kasdan), ve kterém čtveřice školáků objeví starou herní konzoli s hrou, o které nikdy předtím neslyšeli
                - Jumanji. V mžiku se ocitají v džungli, kde se celá hra odehrává a oni jsou těmi postavami, které musí
                přežít aby se mohli vrátit zpět do skutečného světa.</p>
            <p>V roce 2018 do kin vtrhl akční thriller Mrakodrap (rež. Rawson Marshall Thurber), ve kterém si Johnson
                zahrál bezpečnostního experta Willa Sawyera. Dále se pak objevil v dobrodružném sci-fi Rampage: Ničitelé
                (rež. Brady Peyton), ve kterém díky nebezpečnému experimentu zmutovala zvířata, která se chovají jako
                predátoři a nekontrolovatelně se šíří Severní Amerikou.</p>
        </article>
    </main>
    <footer>
        <span>Text pochází z </span> <a href="https://zivotopis.osobnosti.cz/the-rock.php">této stránky</a>
    </footer>
</body>

</html>